Датою народження Омара Хаяма вважають 18 травня 1048 року. Цю дату вдалось встановити за гороскопом самого Омара Хаяма, який був складений при народженнi або вирахуваний пiзнiше. Вiн говорив: «Його [Омара Хаяма] гороскопом були Близнюки: Сонце та Меркурiй були у 3-му градусi Близнюкiв, Меркурiй був у сполученнi [з Сонцем], а Юпiтер був по вiдношенню до них обох у тригональному аспектi». iндiйський дослiдник Свамi Говiнда Тiртха за аналiзом гороскопу згiдно з середньовiчними таблицями ефемерид встановив дату 18 травня 1048 року, а спiвробiтники iнституту теоретичної астрономiї АН СРСР, провiвши власнi розрахунки, пiдтвердили цю дату.

Мiсце народження Хаяма — Нiшапур — згадується у двох джерелах — у Шахразуя (iсторика XII сторiччя) у творi «Услада душ» та iсторика Агмада Татавi в «iсторiї тисячолiть», написаної у 1589 роцi.

Нiшапур, розташований в центрi Сельджуцької iмперiї, був, за визначенням iсторикiв, найвеличнiшим мiстом давньої культурної провiнцiї Хорасан в XI сторiччi. Населення нараховувало декiлька сот тисяч людей, у мiстi було не менше 50-ти великих вулиць, понад 50 рiзновидiв ремесел, багато базарiв та ярмарок. Нiшапур уславився своїми бiблiотеками, з XI сторiччя у мiстi дiяли школи середнього та вищого типу — медресе. Ось у такому мiстi пройшли дитячi та юнацькi роки Омара Хаяма. Але детальних даних про його молодi роки дуже мало. Вiдомо лише, що «у 17 рокiв вiн досяг глибоких знань у всiх областях фiлософiї» (Агмад Табрiзi, письменник XV столiття), був «знавцем мовознавства, мусульманського права та iсторiї», а також «послiдовником Абу Алi Сiна у рiзних областях фiлософських наук» (Ал-Бейгакi, iсторик XII ст.). У той час пiд фiлософськими науками розумiли дуже рiзноманiтнi напрямки знань: теоретичнi — «вищу науку» (або «метафiзику», тобто фiлософiю в нинiшньому розумiннi), «середню» — математику та «нижчу» науку — фiзику, а також практичнi науки, до яких належали полiтичнi, юридичнi дисциплiни та вчення, пов'язанi з моральнiстю. 

Наукова дiяльнiсть Омара Хаяма протiкала при дворi караханiдського принца Шамс аль-Мулука (1068–1079). Лiтописцi XI столiття зазначають, що бухарський правитель оточив Омара Хаяма пошаною i запрошував «сiсти його поруч iз собою на трон».

У 1074 роцi Омара Хаяма запросили до двору могутнього султана Малiк-шаха (1072–1092), у мiсто iсфаган. Того року почався 20-лiтнiй перiод його особливо плiдної наукової дiяльностi, блискучої за досягнутими результатами. Мiсто iсфаган було у цей час столицею могутньої централiзованої сельджуцької держави, що простягалася вiд Середземного моря на заходi до кордонiв Китаю на сходi, вiд Головного Кавказького Хребта на пiвночi до Перської затоки на пiвднi. Омар Хаям був запрошений султаном Малiк-шахом  на настiйну вимогу Нiзам аль-Мулька (вiзиря Малiк-шаха) аби очолити палацову обсерваторiю. Тут працювали «найкращi астрономи столiття» (записи тогочасних джерел), яким надали великi кошти для придбання вiдповiдного устаткування. Султан наказав Омару Хаяму розробити новий календар. 